正使天帝三千世界如來滿中譬如甘蔗竹蘆稻麻叢林 甚多無數皆為如來有賢者子賢者女 於一劫若百劫 敬之事之奉之養之一切施安進諸所樂至諸佛般泥曰 一一等意穿地藏骨立七寶塔周於四方彌滿佛界 高至梵天施設蓋幡為諸佛別造塔皆於一劫若百劫
供養眾華眾香眾蓋幢幡伎樂云何天帝此人殖福能增多不

曰多矣 世尊彼之福祐不可稱說億百千劫

