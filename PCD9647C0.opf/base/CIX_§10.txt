維摩詰即化為九萬師子床嚴好如前諸菩薩皆坐訖化菩薩奉佛具足之飯與維摩詰飯香一切薰維耶離及三千大千世界皆有美香時維耶離諸梵志居士尊者月蓋等 聞是香氣 皆得未曾有自然之法身意快然 具足八萬四千人入維摩詰舍
觀其室中菩薩甚多 睹師子座高大嚴好 見皆大喜 悉禮菩薩諸大弟子卻住一面諸香地天人色行天人皆來詣舍

