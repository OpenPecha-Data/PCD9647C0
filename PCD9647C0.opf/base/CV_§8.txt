維摩詰言文殊師利 就師子座與諸菩薩上人俱坐 當自立身如彼座像

其得神通菩薩即自變形 為四萬二千由延 坐師子座其邊菩薩大弟子皆不能昇

維摩詰言唯舍利弗就師子座

舍利弗言 族姓子 此座為高廣吾不能昇

維摩詰言 賢者 為須彌燈王如來作禮然後可坐

於是邊菩薩大弟子 即為須彌燈王如來作禮便得坐師子座

