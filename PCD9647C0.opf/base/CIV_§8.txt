文殊師利言 何以空無供養

維摩詰言 諸佛土與此舍皆空如空

又問 何謂為空

答曰 空於空

又問 解一為空

答曰 空無與之為空空

又問 空復誰為

答曰 思想者也 彼亦為空

又問 空者當於何求

答曰 空者當於六十二見中求

又問 六十二見當於何求

答曰 當於如來解脫中求

又問 如來解脫者當於何求

答曰 當於眾人意行中求又仁所問何無供養一切眾魔皆是吾養 彼諸轉者亦吾養也所以者何魔行者受生死生死者則菩薩養彼轉者受諸見菩薩於諸見不傾動

