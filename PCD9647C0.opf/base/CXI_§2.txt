賢者舍利弗 承佛聖旨而問佛言是人何沒來生此土

佛言汝自以是問維摩詰

舍利弗言族姓子 汝於何沒而來生此

維摩詰言如卿賢者以法為證沒當何生

曰安有斯法沒而生者

維摩詰曰 若無沒來何有諸法 曷云如是汝於何沒而來生此幻士造化為男為女寧有沒來

舍利弗言 化者無沒生也

維摩詰曰 如來不云一切法化自然

答曰如是

曰化自然相非諸法耶 曷云如是汝於何沒而來生此沒者 舍利弗為行盡[歹*斯]生者為行長善菩薩沒者不盡善本生不長惡

