於是維摩詰 問文殊師利仁者遊於無量無數佛國億百那術何等佛土為一切持一切有好師子之座文殊師利言有 族姓子 東方去此佛國度如三十六恒沙等剎 其世界名須彌幡其佛號須彌燈王如來至真等正覺 今現在其佛身八萬四千由延佛師子座六萬八千由延其菩薩身四萬二千由延須彌幡國有八百四十萬師子之座彼國如來為一切持
其師子座為一切嚴

