佛告舍利弗是族姓子 本從阿閦佛阿維羅提世界來阿閦者漢言無怒 阿維羅提者妙樂也

舍利弗言 希有世尊 是族姓子 乃從清淨佛土而來樂此多怒之處

維摩詰言 云何賢者夫日一切周行冥中為樂冥耶

答曰不然日不休者其明堪任行眾冥故也

曰夫日奚故行閻浮利上

答曰欲以明照為之除冥

曰如是賢者 菩薩若生不淨佛土 則淨其人不俱為污 一切所近輒為除冥

