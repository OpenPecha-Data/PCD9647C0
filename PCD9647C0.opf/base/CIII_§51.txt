然則何用記 彌勒 決從如起耶從如滅耶夫如者不起不滅一切人皆如也 一切法亦如也眾聖賢亦如也至於彌勒亦如也所記莂無上正真道者 則一切人為得決矣所以者何如者不稱為己 亦無他稱說如彌勒成最正覺者
一切人民亦當從覺所以者何一切人民當從覺道故如彌勒滅度者 一切人民亦當滅度所以者何如來者不捨眾人獨滅度也必當滅度諸凡夫故卿彌勒 與天人談莫為非時

