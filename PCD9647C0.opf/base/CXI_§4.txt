是時大眾渴仰欲見妙樂世界阿閦如來及其大人

佛知一切眾會所念即請維摩詰言族姓子 現此眾中妙樂世界阿閦如來及其菩薩諸弟子眾眾皆欲見

於是維摩詰菩薩自念吾當止此師子座不起為現妙樂世界鐵圍山川溪谷江湖河海州域須彌眾山明冥 日月星宿龍神天宮梵宮國邑墟聚人民君王及眾菩薩弟子具足阿閦如來及其道樹所坐蓮華其於十方施作佛事及其三重寶階
從閻浮利至忉利宮其階忉利諸天所 以下閻浮提禮佛拜謁供事聞法閻浮提人亦緣其階上忉利宮 天人相見如是無數德好之樂 從妙樂世界上至第二十四阿迦膩吒天 又斷取來供養入此忍界使一切眾兩得相見

