又復不盡數者為合會福不住無數者為合會慧不盡數者為行大慈 不住無數者為有大悲不盡數者為道人民不住無數者為求佛法不盡數者為具佛身相不住無數者為具一切智不盡數者為行善權不住無數者為出智慧不盡數者為淨佛土不住無數者為佛立故不盡數者利誘進人不住無數者現人利故不盡數者計會善本不住無數者施善力故不盡數者為具所願不住無數者為本願故不盡數者為具滿性不住無數者為性淨故不盡數者為五通不邪不住無數者知佛六通故不盡數者行度無極不住無數者無滿時故不盡數者求諸佛寶不住無數者不求無寶處故不盡數者習行眾藥不住無數者知彼眾病故不盡數者生死自然
不住無數者泥洹自然故

