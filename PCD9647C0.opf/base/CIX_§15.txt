菩薩問維摩詰今世尊釋迦文云何現法

維摩詰曰 此土人民剛強難化故佛為說剛強之語是趣地獄 是趣畜生鬼神之道是為由身由言由意惡行之報

至于不善惡行滋多 故為之說若干法要 以化其麤獷之意譬如象馬[怡-台+龍]悷不調 著之羈絆加諸杖痛然後調良如是難化譸張之人 為以一切苦諫之言乃得入律

