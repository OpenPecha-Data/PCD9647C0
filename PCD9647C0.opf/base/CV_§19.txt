於是耆年大迦葉 聞說菩薩不思議門 謂舍利弗言譬如賢者 於凡人前現眾名香 非彼所見則不能知為若此也 今諸弟子聞是語者 可一時見不思議作其誰聞此不思議門 不發無上正真道者於此賢者 吾等何為永絕其根
於此大乘已如敗種一切弟子聞是說者當以悲泣曉喻一切三千世界其諸菩薩可悅預喜 如是說當頂受若曉了不思議門者 一切魔眾無如之何大迦葉說是語時 三萬二千天人皆發無上正真道意

