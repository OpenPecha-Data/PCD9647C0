天問舍利弗何故舉華曰不如應是以舉之天曰不然此華如應何為賢者謂之不應又如此華無應不應賢者自為應不應耳觀諸大人華不著身者 以一切棄應不應也譬如丈夫畏時非人得其便弟子畏生死故 色聲香味細滑得其便已離畏者一切五樂無能為也止處未斷華著身耳止處斷者華不著也

