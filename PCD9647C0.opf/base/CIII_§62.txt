佛告持人菩薩汝行詣維摩詰問疾

持人白佛言 我不堪任詣彼問疾所以者何憶念我昔自於室住天魔波旬從玉女萬二千狀如帝釋 鼓樂弦歌來詣我室稽首我足 與其眷屬共供養我已於一面住

我意謂是天帝釋讚言善來拘翼 雖福應有不當自恣一切欲樂當觀非常 無強多失當修德本

魔言正士 受是取此萬二千女可備掃灑

我言拘翼 無以此妖蠱之物要我釋迦弟子此非我宜

