佛之威神令一寶蓋覆此三千大千佛國於是世界諸來大眾皆見寶蓋覆此三千世界諸須彌目鄰大目鄰山雪山寶山黑山鐵圍山大鐵圍山悉現於寶蓋中此三千世界大海江河川流泉源及上日月星辰天宮龍宮諸尊神宮悉現於寶蓋中十方諸佛佛國嚴淨及十方佛在所說法皆現於寶蓋中悉遙見聞

