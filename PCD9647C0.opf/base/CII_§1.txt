是時維耶離大城中 有長者名曰維摩詰(漢言無垢稱)在先佛已造行修善本得法忍已得辯才神通不戲得無所畏降魔勞怨深入微妙出於智度無極善權方便博入諸道令得所願人根名德生而具足造成大道所作事勝佛聖善行皆已得立覺意如海而皆已入諸佛咨嗟弟子釋梵世主所敬欲度人故居維耶離矜行權道

