如是天帝 在昔異時王寶蓋者於今得佛名寶成如來 其太子善宿者 則吾是也其餘諸子於是賢劫 皆得如來至真等正覺此賢劫中千佛興者是也從鳩留先為始作佛至樓由如來為最後得

如是天帝 當知此要昔者我身於諸如來行法供養得為上化為長化為願化為無上無比之化是故天帝當以知 此法之供養供養於佛維摩詰經囑累彌勒品第十四

