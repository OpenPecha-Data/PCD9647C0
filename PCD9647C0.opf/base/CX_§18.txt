何謂菩薩不住無數謂求為空不以空為證求為無相無數無願 不以無相無數無願隨至為證觀於無常不厭善本觀世間苦以誠信生觀於非身誨人不倦觀寂然法寂而不轉觀退轉者身意不隨觀無處所為住生死以度斯漏觀無所行為行導人觀於無我以大悲乘而成濟之觀無所生不隨弟子緣一覺律觀于惶荒不荒福德
觀夫虛無不虛正智 觀於言語不厭智慧 觀無有主應自然智 觀無適莫義合則行是為諸族姓子 菩薩不住無數

