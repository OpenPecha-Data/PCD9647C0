舍利弗言天止此室其已久如

曰至於此久如耆年解脫

又問 止此久耶

曰耆年解脫亦何如久

舍利弗默而不答

天曰 如何耆舊大智而默

曰真解者無所言取 故吾於是不知所云

天曰 若耆年案文言之 則一切如文解相何則解脫者 不內不外不從兩間得而文字亦無內外兩間之得是故賢者無以文字說解脫也所以者何一切諸法皆從等解

曰不復以不欲婬怒癡而解乎

天曰 甚慢者不用是說解如不樂慢婬怒癡者乃以是解

